<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title>dvojnik-3</title>
  <link href="../Styles/dvojnik_idstyles.css" rel="stylesheet" type="text/css"/>
</head>

<body id="dvojnik" xml:lang="cs-CZ">
  <div>
    <p class="MLP-uroven2-kapitola" id="toc_marker-2"><a id="x.8137"></a>2</p>

    <p class="MLP-text-bez1radku">Doktor medicíny a&nbsp;chirurg Kristián Ivanovič Rutenšpic, muž v&nbsp;letech, kypící zdravím, s&nbsp;hustým prošedivělým obočím a&nbsp;kníry, s&nbsp;pronikavým ohnivým pohledem, kterým zřejmě zaháněl všecky choroby, a&nbsp;s&nbsp;důležitým řádem seděl toho rána v&nbsp;ordinaci ve své pohodlné lenošce, popíjel kávu, kterou mu vlastnoručně donesla jeho žena, kouřil doutník a&nbsp;chvílemi předepisoval svým pacientům léky. Když předepsal poslední lahvičku jednomu staříkovi trpícímu hemoroidy a&nbsp;vyprovodil trpícího k&nbsp;postranním dveřím, usedl a&nbsp;čekal na dalšího pacienta. Vstoupil pan Goljadkin.</p>

    <p class="MLP-text">Kristián Ivanovič ho zřejmě neočekával a&nbsp;ani po něm netoužil, protože na okamžik zrozpačitěl a&nbsp;bezděčně nasadil podivný, možno říci mrzutý výraz. Pokud šlo o&nbsp;příchozího, ten skoro vždycky klesal na mysli a&nbsp;ztrácel duchapřítomnost ve chvílích, kdy měl někoho obtěžovat svými záležitostmi. Ani teď si nepřipravil první větu, která pro něj v&nbsp;podobných případech představovala kámen úrazu, upadl do obrovských rozpaků, cosi zabručel&nbsp;– snad jakousi omluvu a&nbsp;protože nevěděl, co si má dál počít, uchopil židli a&nbsp;posadil se. Ale hned si uvědomil, že to učinil bez vyzvání; vycítil, že se zachoval nezdvořile, a&nbsp;honem se pokusil napravit svou chybu&nbsp;– neznalost dobrého tónu&nbsp;– a&nbsp;vstal. Když se vzpamatoval, zmateně zjistil, že se dopustil dvou hloupostí najednou, a&nbsp;bez váhání se dopustil třetí, totiž snažil se ospravedlnit, cosi s&nbsp;úsměvem zahučel, začervenal se, významně se odmlčel a&nbsp;konečně usedl a&nbsp;už nevstal: pro každý případ se vyzbrojil vyzývavým pohledem, který měl neobyčejnou pomyslnou moc zničit a&nbsp;rozprášit všechny nepřátele. Navíc ten pohled vyjadřoval jeho nezávislost, totiž hovořil jasně, že pan Goljad­kin je sám pro sebe jako ostatní a&nbsp;v&nbsp;žádném případě se do ničeho neplete. Kristián Ivanovič si odkašlal, nejspíš souhlasně, jako by to schvaloval, a&nbsp;upřel na příchozího inspektorsky tázavý pohled.</p>

    <p class="MLP-text">„Odpusťte, doktore, že si vás dovoluju znovu obtěžovat,“ začal pan Goljadkin s&nbsp;úsměvem, „a žádám o&nbsp;shovívavost…!“ Viditelně se zmátl a&nbsp;nevěděl jak dál.</p>

    <p class="MLP-text">„Hm… ano!“ pronesl doktor, vyfoukl obláček kouře a&nbsp;odložil doutník na stůl. „Ale… Měl byste se držet mých rad. Vysvětlil jsem vám přece, že byste měl změnit svoje návyky… Dejme tomu dopřát si nějakou zábavu, navštěvovat přátele a&nbsp;známé, neodmítnout nějakou tu skleničku a&nbsp;pravidelně se zdržovat ve veselé společnosti.“</p>

    <p class="MLP-text">Pan Goljadkin stále ještě s&nbsp;úsměvem spěšně poznamenal, že je jako ostatní, alespoň se mu to zdá, a&nbsp;zábavy si dopřává jako každý jiný… Že samosebou chodí do divadla, protože má prostředky jako jiní, přes den že je v&nbsp;úřadě a&nbsp;večer doma a&nbsp;vůbec všechno že je v&nbsp;pořádku. Dokonce podle jeho náhledu není na tom o&nbsp;nic hůř než jiní, má vlastní byt a&nbsp;koneckonců i&nbsp;Petrušku. Vtom se zarazil.</p>

    <p class="MLP-text">„Hm, o&nbsp;to nejde, chtěl jsem se vás zeptat na něco jiného… Zajímá mě, jestli máte rád veselou společnost, jestli vesele trávíte čas… Prostě vedete veselý, nebo melancholický způsob života?“</p>

    <p class="MLP-text">„Já, doktore…“</p>

    <p class="MLP-text">„Hm… říkám vám…“ přerušil ho Kristián Ivanovič, „vy byste měl od základu změnit způsob života a&nbsp;v&nbsp;jistém smyslu byste se měl přemáhat.“ (Zdůraznil slovo „přemáhat“ a&nbsp;významně se odmlčel.) „Nestranit se veselého života, chodit do divadel i&nbsp;do klubu a&nbsp;v&nbsp;žádném případě neodmítat skleničku. Sedět doma, to není ono… vy nesmíte sedět doma.“</p>

    <p class="MLP-text">„Já mám rád ticho, doktore,“ namítl pan Goljadkin, vrhl na svého společníka významný pohled a&nbsp;hledal nejvhodnější výraz. „V&nbsp;celém bytě jsme jenom… já a&nbsp;Petruška… chci říct můj sluha. Chci říct, že jdu svou cestou, ano, svou vlastní cestou, doktore. Jsem sám pro sebe, a&nbsp;pokud se mi zdá, na nikom nejsem závislý. Ale chodívám na procházky.“</p>

    <p class="MLP-text">„Cože? Hm… No, dnes to není nic příjemného: počasí je krajně nepříznivé.“</p>

    <p class="MLP-text">„Ano, prosím. Jsem mírná povaha, jak už jsem vám měl čest vyložit, ale jdu si svou cestou. Životní cesty jsou různé… Já chci… Chci tím říct… Odpusťte, doktore, nejsem žádný řečník.“</p>

    <p class="MLP-text">„Hm… vy říkáte…“</p>

    <p class="MLP-text">„Prosím, abyste mi odpustil, podle mého nejsem žádný řečník,“ pronesl pan Goljadkin trochu uraženým tónem a&nbsp;poněkud se zmátl a&nbsp;popletl. „V&nbsp;tomhle ohledu nejsem jako jiní,“ dodal s&nbsp;jakýmsi zvláštním úsměvem, „a neumím mluvit. Nenaučil jsem se krasořečnit. Zato jednám, doktore, ano, jednám!“</p>

    <p class="MLP-text">„Hm… A&nbsp;jak… jednáte?“ zajímal se Kristián Ivanovič.</p>

    <p class="MLP-text">Následovalo krátké mlčení. Doktor nějak podivně, nedůvěřivě pohlédl na Goljadkina a&nbsp;ten zas nedůvěřivě zašilhal na doktora.</p>

    <p class="MLP-text">„Já, doktore,“ pokračoval pan Goljadkin stejným tónem, trochu podrážděný a&nbsp;zpozornělý doktorovou krajní tvrdohlavostí, „já mám rád klid a&nbsp;ne společenský ruch. Tam u&nbsp;nich v&nbsp;lepší společnosti je zapotřebí leštit podrážkama parkety…“ a&nbsp;Goljadkin šoupl nožkou, „tam se to žádá, a&nbsp;taky se žádají slovní hříčky… Musíte umět skládat vznešené komplimenty, ano, prosím… to se žádá. A&nbsp;já se to nenaučil&nbsp;– žádnou tuhle rafinádu jsem se nenaučil&nbsp;–, nebylo kdy. Jsem prostý, jednoduchý člověk a&nbsp;neumím se blýsknout. V&nbsp;tomhle ohledu skládám zbraně.“ To všechno pronášel s&nbsp;výrazem, který zřetelně prozrazoval, že vůbec nelituje, že skládá zbraně a&nbsp;že se nenaučil všelijaké ty rafinády, dokonce naopak. Doktor ho poslouchal a&nbsp;hleděl do země s&nbsp;nevrlým výrazem, jako by cosi tušil. Po Goljadkinově tirádě následovalo poměrně dlouhé významné mlčení.</p>

    <p class="MLP-text">„Jak se zdá, trochu jste odbočil,“ řekl konečně polohlasně doktor, „přiznám se, vůbec jsem vám nerozuměl.“</p>

    <p class="MLP-text">„Nejsem žádný řečník, už jsem měl tu čest vám to vyložit. Nepotrpím si na řečičky,“ namítl pan Goljadkin ostrým, rozhodným tónem.</p>

    <p class="MLP-text">„Hm…“</p>

    <p class="MLP-text">„Doktore,“ spustil znovu pan Goljadkin tiše, ale důležitě, dokonce trochu slavnostně a&nbsp;zdůraznil každé slovo. „Když jsem sem přišel, začal jsem omluvou. Teď ji opakuju a&nbsp;znovu vás žádám o&nbsp;shovívavost… alespoň na nějaký čas. Nemám před vámi co tajit. Sám víte, jsem malý člověk, ale naštěstí toho nelituju. Dokonce naopak. A&nbsp;co víc, dokonce jsem hrdý na to, že nejsem žádná veličina, ale jen malý člověk. Nejsem ani žádný intrikán&nbsp;– i&nbsp;na to jsem hrdý. Jednám otevřeně, nezáludně, bez všelijakých kulišáren, přestože bych mohl škodit a&nbsp;hodně&nbsp;– dokonce vím, komu a&nbsp;jak. Ale nechci se špinit a&nbsp;v&nbsp;tom smyslu si meju ruce. Tak je to, doktore!“ a&nbsp;významně se odmlčel: mluvil s&nbsp;mírným zápalem.</p>

    <p class="MLP-text">„Já, doktore,“ pokračoval, „jednám přímo, otevřeně, bez postranních cestiček&nbsp;– ty přezírám a&nbsp;nechávám je jiným. Nesnažím se ponížit ty, co jsou možná lepší než my… totiž nemyslím vás a&nbsp;sebe, ale sebe a&nbsp;ty druhé. Nepotrpím si na narážky. Nesnáším dvojsmysly, ošklivím si pomluvy a&nbsp;klepy. Masku si navlékám jen na maškarádu, nechodím v&nbsp;ní denně před lidmi. Jenom se vás zeptám, jak vy byste se pomstil nepříteli, svému úhlavnímu nepříteli?“ uzavřel a&nbsp;upřel na doktora vyzývavý pohled.</p>

    <p class="MLP-text">Ačkoliv to všecko pronášel maximálně zřetelně, jasně, přesvědčivě, vážil slova a&nbsp;počítal s&nbsp;jistým účinkem, hleděl na doktora se značnými, krajními obavami. Teď z&nbsp;něho zbyly jen oči, které nesměle, s&nbsp;úzkostnou, dotčenou netrpělivostí očekávaly odpověď. Jenomže k&nbsp;jeho údivu a&nbsp;ohromení si doktor něco bručel pod nos. Pak přisunul křeslo ke stolu a&nbsp;dost suše, i&nbsp;když zdvořile podotkl něco v&nbsp;tom smyslu, že čas je drahý a&nbsp;že ho tak docela nechápe. Ostatně, čím může, tím podle svých sil pomůže, ale všecko ostatní, co se ho netýká, že ponechá stranou. Pak uchopil pero, přitáhl si papír, vyřízl osmerku a&nbsp;prohlásil, že mu předepíše, co je zapotřebí.</p>

    <p class="MLP-text">„Ne, to není nutné, doktore! Ne, prosím, to vůbec není nutné!“ opakoval pan Goljadkin, vztyčil se a&nbsp;popadl doktora za pravačku, „to v&nbsp;daném případě není vůbec zapotřebí!“</p>

    <p class="MLP-text">Při těch slovech se s&nbsp;ním udála jakási podivná změna. Jeho šedé oči nějak podivně zablýskly, rty se rozechvěly, všecky svaly, rysy povolily. Celý se rozklepal. Poslušen prvního hnutí popadl doktora za ruku a&nbsp;teď stál strnule, jako by sám sobě nedůvěřoval a&nbsp;očekával popud k&nbsp;dalšímu jednání. Tehdy došlo k&nbsp;dost podivné scéně.</p>

    <p class="MLP-text">Doktor zpozorněl, na okamžik jako by přirostl ke svému křeslu a&nbsp;zmateně, vytřeštěnýma očima hleděl na svého hosta, a&nbsp;ten mu oplácel stejným pohledem. Konečně doktor vstal a&nbsp;přitáhl si Goljad­kina za klopy uniformy. Pár vteřin oba stáli jako solné sloupy a&nbsp;jeden z&nbsp;druhého nespouštěl pohled. Mimochodem to prazvláštním způsobem rozhodlo o&nbsp;dalším Goljadkinově hnutí. Rty se mu rozechvěly, brada poskočila a&nbsp;náš hrdina se zcela nečekaně rozplakal. Poplakával, kýval hlavou, pravačkou se bil do prsou a&nbsp;levačkou chytil domácího pána rovněž za klopu jeho domácího úboru. Chtěl cosi říci, cosi neprodleně vysvětlit, ale nevypravil ze sebe ani slůvko. Konečně se doktor vzpamatoval z&nbsp;údivu.</p>

    <p class="MLP-text">„Stačí, stačí, uklidněte se, posaďte se!“ domlouval nakonec svému hostu a&nbsp;pokoušel se ho vtlačit do křesla.</p>

    <p class="MLP-text">„Mám nepřátele, doktore, ano, ano. Úhlavní nepřátele: přísahali, že mě zničí…“ přiznával bázlivě šeptem pan Goljadkin.</p>

    <p class="MLP-text">„Tak už dost. Nepřátele, nepřátele. Radši si je nepřipomínejte. To je naprosto zbytečné. Posaďte se, prosím,“ pokračoval doktor a&nbsp;definitivně vtlačil pana Goljadkina do křesla.</p>

    <p class="MLP-text">Ten si konečně sedl a&nbsp;nespouštěl z&nbsp;Kristiána Ivanoviče pohled. Doktor s&nbsp;nejvýš rozmrzelým výrazem začal přecházet z&nbsp;jednoho rohu pokoje do druhého. Následovalo dlouhé mlčení.</p>

    <p class="MLP-text">„Jsem vám vděčný, doktore, moc vděčný a&nbsp;jsem si plně vědom toho, co jste pro mě udělal. Do smrti nezapomenu na vaši laskavost,“ pronesl nakonec pan Goljadkin a&nbsp;uraženě vstal.</p>

    <p class="MLP-text">„Přestaňte! Dost, povídám!“ odpověděl přísně doktor na pacientův výpad a&nbsp;znovu ho usadil do křesla. „Co je s&nbsp;vámi? Povězte mi, jaké máte nepříjemnosti a&nbsp;o&nbsp;jakých nepřátelích mluvíte? Co se vám stalo?“</p>

    <p class="MLP-text">„Ne, doktore, radši toho nechme,“ namítl pan Goljadkin a&nbsp;sklopil oči. „Odložme to… na jindy, až bude vhodnější chvíle… Až se všecko odhalí, některým lidem spadne maska a&nbsp;všechno se ukáže. A&nbsp;prozatím&nbsp;– po tom, co se stalo&nbsp;– uznejte sám… Dovolte, abych se odporoučel,“ řekl pan Goljadkin a&nbsp;tentokrát energicky vstal a&nbsp;uchopil klobouk.</p>

    <p class="MLP-text">„Hm… no… jak chcete… hm…“ následovalo minutové ticho. „Pokud jde o&nbsp;mne, víte, že pokud mohu… a&nbsp;upřímně vám přeju všecko dobré.“</p>

    <p class="MLP-text">„Rozumím, doktore, rozumím. Teď vám naprosto rozumím… V&nbsp;každém případě promiňte, že jsem vás obtěžoval.“</p>

    <p class="MLP-text">„Hm… Ne, to jsem nechtěl. Chtěl jsem vám říct něco jiného. Ostatně, jak je libo. Léky dál užívejte…“</p>

    <p class="MLP-text">„Budu, budu, jak říkáte. Budu užívat a&nbsp;kupovat léky ve stejné lékárně… Takový lékárník, to už dnes něco znamená…“</p>

    <p class="MLP-text">„Jak to? V&nbsp;jakém smyslu?“</p>

    <p class="MLP-text">„V&nbsp;docela obyčejném, doktore. Chci říct, že už to tak na světě chodí…“</p>

    <p class="MLP-text">„Hm…“</p>

    <p class="MLP-text">„A&nbsp;že každý kluk, nejen příručí v&nbsp;lékárně, ohrnuje nad slušným člověkem nos.“</p>

    <p class="MLP-text">„Hm… Jak to myslíte?“</p>

    <p class="MLP-text">„Mluvím o&nbsp;jednom známém… o&nbsp;jednom našem společném známém, doktore, kupříkladu o&nbsp;Vladimíru Semjonoviči…“</p>

    <p class="MLP-text">„A&nbsp;ták!“</p>

    <p class="MLP-text">„Ano, doktore, znám leckteré lidi, kteří se nedrží všeobecného mínění a&nbsp;občas mluví pravdu.“</p>

    <p class="MLP-text">„A&nbsp;jak to tak?“</p>

    <p class="MLP-text">„Ale jen tak, prosím. To je ostatně vedlejší. Někdy vám přinesou takový dáreček… zajíce v&nbsp;pytli.“</p>

    <p class="MLP-text">„Cože?“</p>

    <p class="MLP-text">„Zajíce v&nbsp;pytli, doktore&nbsp;– to je ruské přísloví. Například vás někdy poctí tak, že… Najdou se takoví, doktore.“</p>

    <p class="MLP-text">„Že nás poctí? A&nbsp;čím?“</p>

    <p class="MLP-text">„Ano, ano, doktore. Jako to udělal nedávno jeden z&nbsp;mých dobrých známých.“</p>

    <p class="MLP-text">„Jeden z&nbsp;vašich dobrých známých, říkáte? Hm… A&nbsp;co udělal?“ vyptával se doktor a&nbsp;pozorně se na pana Goljadkina zadíval.</p>

    <p class="MLP-text">„Ano, prosím, jeden z&nbsp;mých blízkých známých blahopřál jinému, taky blízkému známému a&nbsp;navíc nejlepšímu příteli, jak se říká. Ten dotyčný byl povýšen. Mezi řečí známý povídá: ,Jsem rád, že mám tu příležitost blahopřát vám k&nbsp;povýšení, Vladimíre Semjonoviči, srdečně vám blahopřeji. A&nbsp;tím větší mám radost, že dnes, jak je všeobecně známo, už vymřely sudičky, které umějí předpovídat budoucnost.‘ “ A&nbsp;pan Goljadkin uličnicky kývl hlavou a&nbsp;přimhouřenýma očima pohlédl na doktora.</p>

    <p class="MLP-text">„Hm… Tak to řekl…“</p>

    <p class="MLP-text">„Ano, a&nbsp;přitom upřel pohled na Andreje Filipoviče, strýce našeho pokladu, Vladimíra Semjonoviče. Co je mi do toho, že povýšil? Co já s&nbsp;tím mám co dělat? Chce se ženit, ale ještě mu teče mlíko po bradě. Tak to řekl&nbsp;– vlastně já to řekl. Teď jsem vám všecko pověděl. Dovolte, abych se rozloučil.“</p>

    <p class="MLP-text">„Hm…“</p>

    <p class="MLP-text">„Ano, doktore, s&nbsp;dovolením odcházím. Abych zabil dvě mouchy jednou ranou, sotva jsem toho mladíka utřel, oslovil jsem Kláru Olsufjevnu&nbsp;– stalo se to před třemi dny u&nbsp;Olsufa Ivanoviče. Zrovna dozpívala dojemnou romanci a&nbsp;já povídám: „Ráčila jste zpívat dojemnou romanci, ale vaši posluchači vás neposlouchají s&nbsp;upřímným srdcem. Tím chci naznačit, že se nechtějí zalíbit jí, ale někomu jinému…“</p>

    <p class="MLP-text">„A&nbsp;co on?“</p>

    <p class="MLP-text">„Jako by snědl šťovík, jak praví lidové úsloví.“</p>

    <p class="MLP-text">„Hm…“</p>

    <p class="MLP-text">„Ano, prosím.“ Řekl jsem staříkovi: ,Olsufiji Ivanoviči, vím, čím jsem vám zavázán, vážím si vaší šlechetnosti, kterou jste mě skoro od dětství zahrnoval. Ale otevřete oči a&nbsp;podívejte se kolem sebe. Já sám zásadně jednám otevřeně a&nbsp;bez vytáček.‘ “</p>

    <p class="MLP-text">„Takové to je…“</p>

    <p class="MLP-text">„Ano.“</p>

    <p class="MLP-text">„A&nbsp;co on?“</p>

    <p class="MLP-text">„Copak ten! Něco drmolí, to a&nbsp;ono, já tě znám, a&nbsp;že Jeho Excelence je ušlechtilý člověk&nbsp;– a&nbsp;pak odešel, vypařil se… Jak se říká, stáří ho pořádně ohnulo.“</p>

    <p class="MLP-text">„Hm… Tak je to tedy!“</p>

    <p class="MLP-text">„Ano, doktore. Co naplat, všichni k&nbsp;tomu spějeme! Dědek je to, jednou nohou v&nbsp;hrobě, zubatá už na něj kývá, jak se říká, ale když se vyrojí nějaké babské klepy, poslouchá a&nbsp;nic se bez něj nešustne…“</p>

    <p class="MLP-text">„Klepy, říkáte?“</p>

    <p class="MLP-text">„Ano, doktore, samé klepy. I&nbsp;náš medvěd si v&nbsp;tom omočil prsty a&nbsp;jeho synovec, náš poklad taky. Spřáhli se s&nbsp;babami, to se rozumí, a&nbsp;všecko pěkně upekli. Co myslíte, že vyfantazírovali, aby člověka odrovnali?“</p>

    <p class="MLP-text">„Odrovnali, říkáte?“</p>

    <p class="MLP-text">„Ano, doktore, odrovnali, morálně zničili. Roznesli… mluvím pořád o&nbsp;jednom svém dobrém známém…“</p>

    <p class="MLP-text">Kristián Ivanovič přikývl.</p>

    <p class="MLP-text">„Roznesli o&nbsp;něm… Přiznávám, až se o&nbsp;tom stydím mluvit, doktore.“</p>

    <p class="MLP-text">„Hm…“</p>

    <p class="MLP-text">„Roznesli o&nbsp;něm, že už jedné slíbil, že si ji vezme, a&nbsp;dal jí to písemně, a&nbsp;že je to dublovaný ženich… A&nbsp;co myslíte, s&nbsp;kým by se měl oženit?“</p>

    <p class="MLP-text">„S&nbsp;kým?“</p>

    <p class="MLP-text">„S&nbsp;kuchtou, s&nbsp;jednou Němkou, nemravou, u&nbsp;které se stravuje. Místo aby jí zaplatil za obědy, nabízí jí prý ruku.“</p>

    <p class="MLP-text">„A&nbsp;tohle říkají?“</p>

    <p class="MLP-text">„Věřil byste tomu, doktore? Odporná zrádkyně, ta nestydatá Němka Karolina Ivanovna, jestli ji znáte…“</p>

    <p class="MLP-text">„Pokud jde o&nbsp;mne, přiznávám…“</p>

    <p class="MLP-text">„Chápu vás, doktore, chápu a&nbsp;uvědomuju si to i&nbsp;ze svého hlediska.“</p>

    <p class="MLP-text">„Povězte mi, prosím, kde teď bydlíte?“</p>

    <p class="MLP-text">„Kde teď bydlím?“</p>

    <p class="MLP-text">„Ano… chci jen… dřív jste, zdá se, bydlel…“</p>

    <p class="MLP-text">„Bydlel jsem, bydlel, doktore, jak bych nebydlel…“ a&nbsp;pan Goljad­kin doprovázel svá slova úsměškem, až doktora poněkud zmátl.</p>

    <p class="MLP-text">„Nepochopil jste mě… Chtěl jsem jen ze svého hlediska…“</p>

    <p class="MLP-text">„Já jsem taky chtěl, doktore,“ pokračoval se smíchem host. „Ale zdržel jsem se… Doufám, že mi dovolíte, abych se odporoučel…“</p>

    <p class="MLP-text">„Hm…“</p>

    <p class="MLP-text">„Ano, doktore, chápu… Teď vás naprosto chápu,“ ujišťoval náš hrdina Kristiána Ivanoviče ve snaze ukázat se v&nbsp;dobrém světle. „Tak tedy dovolte, abych vám popřál dobrého jitra…“</p>

    <p class="MLP-text">Uklonil se a&nbsp;vyšel z&nbsp;pokoje. Doktor se ještě nevzpamatoval z&nbsp;ohromení. Pan Goljadkin se radostně usmíval, když sestupoval ze schodů, a&nbsp;vesele si mnul ruce. Na zápraží vdechl svěží vzduch: cítil se volně a&nbsp;dokonce by se prohlásil za nejšťastnějšího smrtelníka a&nbsp;pak se rovnou odebral do úřadu, ale vtom před vchodem zahrčel jeho kočár. Při pohledu na něj se na všecko rozpomněl. Petruška mu otevřel dvířka. Pana Goljadkina ovládl jakýsi podivný, nanejvýš nepříjemný pocit. Na okamžik zrudl. Cosi ho píchlo. Už už zvedal nohu, aby si stoupl na stupátko kočáru, ale náhle se otočil a&nbsp;zadíval se do doktorových oken. Taky že ano! Doktor stál u&nbsp;okna, hladil si pravačkou kníry a&nbsp;zvědavě shlížel dolů na našeho hrdinu.</p>

    <p class="MLP-text">Doktor je hňup, pomyslel si pan Goljadkin a&nbsp;vmáčkl se do kočáru, strašlivý hňup! Možná že úspěšně léčí svoje pacienty, ale přesto je hloupý jako poleno. Pan Goljadkin se pohodlně usadil, Petruška křikl „Jeď!“ a&nbsp;kočár znovu vyrazil směrem k&nbsp;Něvské třídě.</p>
  </div>
</body>
</html>